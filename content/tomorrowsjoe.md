Title: The curious tale of Tomorrow's Joe's Ikki Kajiwara
Category: Blog
Tags: Manga, Essays, Comics
Author: Stevie Poppe
Date: 2013-08-22 16:08
Status: draft


Ashita no Joe

Ashita no Joe (fair use right, © Kodansha)

Ashita no Joe (fair use right, © Kodansha)

Sinds mijn ontdekking van een one-man scanlation group Hox scanlations (die zich meer richt op historische en/of underground manga van opkomende mangaka) enkele blogs terug, toen ik zocht naar manga die accuraat historische gebeurtenissen weergeeft, volg ik tegenwoordig ook zijn andere releases en blogposts op regelmatige basis. Pas nog heeft hij de vertaling van Ashita no Joe, een serie wiens invloed op de toenmalige jeugd (zoals we reeds hoorden in de presentatie rond manga) erg groot was, afgerond en hier enkele opmerkingen over gegeven in een blogreeksje over in zijn mening willekeurige goede manga. Na het lezen van die post leek het mij tof om met mijn derde blog rond manga en geschiedenis (zij het deze keer de meer actuele geschiedenis) ook die richting uit te gaan.

Hajime no Ippo (fair use right, © Kodansha)

Hajime no Ippo (fair use right, © Kodansha)

Dat Ashita no Joe, een drama over de opkomst en ondergang van een delinquent die na een korte periode in een jeugdgevangenis zijn bokstalent ontdekt (ik wil het verhaal zelf naar potentiële lezers toe niet te veel spoilen), een succesverhaal is valt niet meer te ontkennen: niet alleen wordt de serie als de spirituele voorganger van extreem populaire boxing manga Hajime no Ippo beschouwd, tijdens het sterven van een hoofdpersonage halverwege de manga werd er door de fans zelfs een echte begrafenis georganiseerd (en vergeet ook niet de anekdote over de kaping van Japan Airlines Flight 351, de eerste kaping ooit in Japan, wiens extreem-linkse stakers, met het bevrijden van de lagere klasse in Azië van zijn onderdrukkers in oog, naar zichzelf verwezen als Ashita no Joe).
De Gekiga Generatie

Nu is het natuurlijk niet zomaar dat de reeks zulke status wist te verscharen. De context waarin het uitkwam was perfect: in een periode van politieke, economische en sociale veranderingen sprak het verhaal van een dakloze, straatarme delinquent die volhardend een onmogelijke strijd voor erkenning vecht (en zo als tragische held de eeuwige strijd van de lagere klasse representeerde, om het Engelstalige Wikipedia artikel even te parafraseren) erg aan bij de sociaal geëngageerde jeugd. De term die gebruikt wordt om Joe te beschrijven in de manga, het Gouden Ei (金の卵, Kin no Tamago), was tevens een term gebruikt om de working class, waarop de steeds meer welvarende maatschappij steunde, te beschrijven.

Gouden ei (cc license, <a href='https://www.flickr.com/photos/68751915@N05/6793837159/in/photolist-pWTqHx-bmmc6r-3bau3R-2o8uTZ-5VgVv3-bBdcpm-aPRkoR-i5acuk-6bs6kk-4AkzN3-4yKgZX-6vkC73-4yKgZT-2YsFt2-5pxko1-ch14Rh-9Boj6D-8Doxi9-2YsChz-5pt3px-dJRGxr-dJX9aS-2Yx2Jo-dJRGvX-8GX4oP-4w5gsn-5H97rV-5Dyr8V-dJX9aQ-dJX9cQ-cioMoY-7L2PaK-5e3H6W-6XaQye-g8FU4U-2YxdVS-94VFYE-29B1PM-8xSZ6B-cyFypu-7Qz1iB-c76SKQ-eM65Cj-6Y6r8w-9RVxSq-8dYRbV-5XVdRN-5obsiL-6Does9-5qBofA'>source</a>)

Gouden ei (cc license, source)

Daarnaast was er ook gewoonweg vraag naar zulke volwassenere onderwerpen, de generatie die opgroeide met manga na de Tweede Wereldoorlog was ondertussen opgegroeid maar bleef naar het medium teruggrijpen of trachte zelf hierin carriëre te maken, zij het deze keer gepast voor hun generatie. Zoals gezien in de presentatie wordt dit de gekiga (劇画, “dramatische afbeelding”) beweging genoemd, de Japanse tegenhanger van het “Graphic Novel” tijdperk zoals we die in het Westen kenden. Elyne heeft onlangs zelf ook nog een blog over o.a. gekiga geschreven, ook de moeite waard om eens te bekijken.
Ikki Kajiwara

Ikki Kajiwara (CC licentie)

Ikki Kajiwara (CC licentie)

Schrijver van Ashita no Joe, Ikki Kajiwara, is iemand die bij dat proces van manga acceptabel maken voor een oudere generatie hielp en dus ook een belangrijk figuur is geweest niet alleen voor de gekiga beweging, maar ook voor het bloeien van het sportgenre, wat nu toch een van de meer prominente genres binnen de manga en anime scene is. Naast deze reeks schreef hij namelijk ook de andere iconische bestsellers Star of the Giants (Kyojin no Hoshi, een baseball manga) en wrestling manga Tiger Mask.

Nu is er helaas wel een keerzijde aan de medaille: Ikki Kajiwara is lange tijd een controversieel figuur (link is in het Japans) geweest en heeft daaraan uiteindelijk ook het meeste van zijn populariteit verloren. Niet alleen flopten zijn latere werken door hun extreme geweld en sadistische pornografische elementen, hij werd achtervolgd door een resem aan schandalen waaronder zelfs ontvoering, poging tot verkrachting en afpersing toebehoren (wat op een heel morbide, ironische wijze exact hetzelfde is dat later met zijn eigen dochter zou gebeuren). Op 50 jarige leeftijd stierf hij uiteindelijk aan pancreatitis ten gevolge van zijn alcoholisme en werd het na zijn dood even taboe om over hem te praten.

Ondertussen kan ik wel zeggen dat de waardering en erkenning voor Ikki Kajiwara’s eerdere werken blijkbaar terug begint te groeien en dat is een goed ding, want zelfs zonder in de context waarin Ashita no Joe uitkwam te zijn opgegroeid blijf ik deze manga een meesterwerkje in zijn genre vinden. Met de naderende examens is het natuurlijk niet de geschikte periode om een nieuwe, 20 volume lange manga te starten, toch wil ik hem zeker aanraden in je achterhoofd te houden. Niet alleen kan je het culturele belang van de reeks gebruiken als een excuus tegenover je medemens om strips te lezen, ook is het gewoon een geweldige reeks die leest als een sneltrein. Een tip voor de lesvrije week misschien?
